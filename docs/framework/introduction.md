# Úvod
---

Vítejte u referenčního Rámce pro mikroslužby! Tento Rámec má za cíl poskytnou úvod, naučit a návod pro architektonický styl `mikroslužeb`. Tedy tento framework poskytuje artefakty, které by. Pro správný začátek s tímto Rámcem navštivte kapitolu [Návod](guide) pro získání přehledu o všech artefaktech tohoto Rámce.

## Motivace
Velice důležitou částí vývoje <abbr title="software, softwarový, softwarové">SW</abbr> řešení je jejich architektura, která spočívá v principech, pravidlech a rozhodnutích s nimi spojených. Samozřejmě architektura není jen etapou fáze návrhu systému, ale může jít i o kontinuální proces v rámci celého životního cyklu SW systému. Mezi přínosy SW architektury například patří:

- lepší podpora businessu ze strany SW řešení,
- podpora vývojářského týmu ze strany SW architekta (např. snižování neúmyslné komplexity nebo komunikace s ostatními stakeholdery projektu) a
- vymezení struktury vyvíjených systémů a rozhodnutí, které k ní vedly (bonusem je zde zvýšení transparentnosti a udržovatelnosti systému).

Také SW architektura je doménou, kde se člověk, resp. architekt musí neustále učit, aby mohl efektivně podporovat systém a jeho vývojářský tým. Ovšem architektura jako disciplína není značně zastoupena v rámci výuky (ať už na středních průmyslových školách nebo součástí tzv. bootcampů) juniorních softwarových inženýrů.

V rámci mé diplomové práce jsem se snažil vymezit současný stav v oblasti výuky SW architektur, kdy byly analyzované dokumenty ze středních průmyslových škol a bootcampů, které se zabývaly výukou softwarových architektur. Dále také byly analyzované open-source projekty zabývající se mikroslužbami a jejich charakteristikami.

!> Moje diplomová práce bude publikována později, proto odkaz na ni bude uveden až po datu její publikace.

Jedním z možných důvodů pro menší zájem o výuku je, že juniorní členové vývojářských týmu  se většinou nebudou podílet na SW architektuře na projektech, tedy nebude mít cenu věnovat se danému tématu v rámci výuky. Ovšem dle knihy (Richards a Ford 2020) je komunikace aspektů architektonických rozhodnutí na projektu důležitá, kdy možným problémem je, že architekt nebude brát poznámky nebo obavy v úvahu . Tedy většina diskuse v týmu bude vedena zkušenými členy týmu a juniorní členové nemusí být její součástí, protože nemusí mít znalosti ohledně projektu a SW architektury, aby k diskusi přispěli, což bude mít negativní dopad na onboarding juniorů na projekty.

Značná absence výuky SW architektury na středních školách a bootcampech a důležitost disciplíny SW architektury v rámci vývoje mě vedlo k sestavení Rámce, jež by měl podpořit jednotlivce nebo organizace v rámci vzdělávání v oblasti SW architektury, a to specificky mikroslužby. Samozřejmě jednotlivé artefakty Rámce lze použít pro získání znalostí ohledně architektonického vzoru mikroslužeb.
