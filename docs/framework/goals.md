# Cíl Rámce
Vzhledem ke stanovené motivaci Rámce, tak cílem je zde vytvořit řešení, resp. množinu prvků, jež pomohou vzdělávacím organizacím (i jiným) v oblasti výuky softwarových architektur se zaměřením na architektonický styl mikroslužeb. Jsou zde označeny i jiné organizace, čímž označuji jakékoliv organizace nespadající pod střední průmyslové školy a bootcampy. Tyto organizace jsou zahrnuty, protože vnitropodnikové vzdělávání je jedním z klíčových prvků v rámci kariérního posunu zaměstnanců, ale i rozšiřování znalostí, jež mohou pomoci pro efektivnější realizace softwarových projektů.

Jak bylo kapitole s [motivací](./framework/motivation.md) pro tvorbu Rámce zmíněno, tak střední průmyslové školy se primárně zaměřují na architektury spojené s OS a počítačovými sítěmi. Zatímco menší část analyzovaných bootcampů se softwarovými architekturami zabývají, ale většina se spíše orientuje na praktické znalosti v oblasti programovaní. Tedy na tomto základě bude sestaven Rámec, jež poskytne:
- návod pro aplikaci Rámce,
- základní přehled, resp. popis architektury mikroslužeb,
- popis základních charakteristik architektury mikroslužeb a
- demonstraci této architektury na reálných projektech a ukázkovém projektu.
